Muzeum
Jarek Nohavica

1.
C                  G         | Ami              F
 Ve Slezském muzeu v oddělení  třetihor je bílý krokodýl
  C                G7      | C           G7
a medvěd a liška a kamenní   trilobiti,
C                        G       | Ami                       F
chodí se tam jen tak, co noha nohu mine, abys viděl, jak ten život plyne
C                  G7       | C
jaké je to všechno pomíjivé   živobytí.
F                     Csus4      | F                     B
Pak vyjdeš do parku a celou noc se touláš noční Opavou a opájíš se
F                   C  | F
představou, jaké to bude v ráji.
  C             G          | Ami                  F
V 5:35 jednou z pravidelných linek, sedm zastávek do Kateřinek,
C                G7     | C
ukončete nástup, dveře se zavírají.

2.
Budeš-li poslouchat a nebudeš-li odmlouvat, složíš-li svoje 
maturity, vychováš pár dětí a vyděláš dost peněz,
můžeš se za odměnu svézt na velkém kolotoči, dostaneš 
krásnou knihu s věnováním, zaručeně.
A ty bys chtěl plout na hřbetě krokodýla po řece Nil a volat: "Tutanchámon, 
Vivat, Vivat!" po egyptském kraji.
V 5:35 jednou z pravidelných linek, sedm zastávek do Kateřinek,
ukončete nástup, dveře se zavírají.

3.
Pionýrský šátek uvážeš si kolem krku, ve Valtické poručíš si 
čtyři deci rumu a utopence k tomu.
Na rozbitém stole na ubruse píšeš svou rýmovanou Odysseu,
nežli přijde někdo, abys šel už domů.
Ale není žádné doma jako není žádné venku, není žádné venku, to jsou jenom 
slova, která obrátit se dají.
V 5:35 jednou z pravidelných linek, sedm zastávek do Kateřinek,
ukončete nástup, dveře se zavírají.

4.
Možná si k tobě někdo přisedne, a možná to bude zrovna muž, který 
osobně znal Egypťana Sinuheta.
Dřevěnou nohou bude vyťukávat do podlahy rytmus 
metronomu, který tady klepe od počátku světa.
Nebyli jsme, nebudem a nebyli jsme, nebudem a co budem, až nebudem,
jen navezená mrva v boží stáji.
V 5:35 jednou z pravidelných linek, sedm zastávek do Kateřinek,
ukončete nástup, dveře se zavírají.

sólo

5.
Žena doma pláče a děti doma pláčí, pes potřebuje venčit
a stát potřebuje daň z přidané hodnoty.
A ty si koupíš krejčovský metr a pak nůžkama odstříháváš
pondělí, úterý, středy, čtvrtky, pátky, soboty.
V neděli zajdeš do Slezského muzea podívat se na vitrínu,
kterou tam pro tebe už mají.
V 5:35 jednou z pravidelných linek, sedm zastávek do Kateřinek,
ukončete nástup, dveře se zavírají. 

sólo
